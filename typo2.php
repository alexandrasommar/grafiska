<!DOCTYPE html>
<html>
  <head>
    <meta charset="utf-8">
    <link href="https://fonts.googleapis.com/css?family=Crimson+Text:400,700|Lora:400,700|Noto+Sans:400,700" rel="stylesheet">
    <link href="https://fonts.googleapis.com/css?family=Francois+One" rel="stylesheet">
    <link rel="stylesheet" href="styles/css/style.css">
    <title></title>
  </head>
  <body class="typo">
      <div class="motivate">
        <h1>TYPOGRAFI 2</h1>
        <h3>Motivering</h3>
        <p>Jag har jobbat mycket med storleken på rubrikerna, på radavståndet och lite med avståndet mellan bokstäverna.</p>
        <p>Jag har försökt få en känsla för vad de olika typsnitten gör med texten och hur olika typer av avstånd
        gör att texten uppfattas och läses på olika sätt.</p>
        <p><a href="index.php"><< Ta mig tillbaka</a></p>
      </div>
    <!-- I del två av typografiuppgiften kommer ni få sätta text i browsern och testa olika typsnitt från till exempel Google fonts. Förutom val av typsnitt vill vi att ni testar olika storlekar på både rubrik och brödtext (brödtext är den större delen av texten, det som inte är rubriker) och testar er fram för att få texten så läsbar och estetisk som möjligt.

    Ni får tre texter att typsätta, en från skvallerpressen, en ledare från en dagstidning och en skivrecension. Utgå gärna från textens innehåll och stämning när ni börjar välja bland typsnitt och prova er fram med kompositionen. I en tidning sätts allt innehåll på samma sätt, men här kan ni vara friare.

    Testa! -->
  <div class="gossip">
      <h1>Zara Larsson superhyllas för sin magnifika show: ”Jag ryser”</h1>
      <p>Zara Larsson krossade allt med sin episka mellanakt i finalen av Melodifestivalen 2017 – nu hyllas hon av de andra artisterna.</p>
      <p>Först tävlade tolv artister om förstaplatsen i finalen av Melodifestivalen 2017 – sedan kom Zara Larsson, 19, med sin mellanakt. I ett medley med två av sina största hits, ”I would like” och ”Ain’t my fault” fullständigt välte världsstjärnan Friends arena i Stockholm.</p>

      <p>Nu hyllas Zara Larsson stort av de andra artisterna i tävlingen.</p>

      <p>– Det är skithäftigt att de får hit Zara som mellanakt. Hon är en internationell stjärna och hennes musik är hur bra som helst. Jag tycker att hon är en grym tjej med grymma värderingar, som vågar ta ställning och stå upp för tjejer, säger Robin Bengtsson, 26, som själv tävlar med bidraget ”I can’t go on”.</p>

      <p>Och det är inte bara Robin Bengtsson som är imponerad av världsstjärnan som de fick en glimt av under genrepet. Också ”Gotta thing about you”-trion FO&O, bestående av Oscar Enestad, 19, Omar Rudberg, 18, och Felix Sandman, 18, hyllar Zara Larsson både som artist och vän.</p>

      <p>– Zara är vår buddy, vi är kompisar. Hon är grym som fan. Jag ryser när hon sjunger sönder, för hon sjunger så jävla bra, säger Omar Rudberg och får snabbt medhåll från Felix Sandman:</p>

      <p>– Hon är grym, hon är jättetalangfull, säger han.</p>

  </div>
  <div class="typo2">
    <h1 class="typo2-h1">Är du källkritisk, lille vän?</h1>
    <h2>För att kunna vara kritisk måste man först förstå världen.</h2>
    <p>Att formulera en strategi är en sak, att genomföra den är svårare och viktigare. Det konstaterade digitaliseringsminister Peter Eriksson (MP) när han presenterade regeringens nya Digitaliseringsråd på fredagens presskonferens. Dess uppgift är att främja genomförandet av digitaliseringspolitiken.</p>

    <p>I mer än ett kvarts sekel har internet förändrat vårt samhälle. Utvecklingen går nu snabbare än någonsin. Bilar kan köra själva, maten klickas hem från köksbordet och dockor kan användas för att spionera på barn.</p>

    <p>Sverige har länge varit ledande i den digitala omställningen av samhället och vi har allt att vinna på att fortsätta ligga i framkant. Det kräver dock kraftansträngningar inom många områden, inte minst skolan.</p>

    <p>Förra året ansåg för första gången ungdomar i åldern 16–25 år att Facebook var viktigare än traditionella medier som källa för information och lokalnyheter. Trots det visar forskning från Stanforduniversitetet att ungdomar i allmänhet är dåliga på att skilja fakta från bluff. Med tanke på att många vuxna glatt delar den ena fejkartikeln efter den andra är det kanske inte så konstigt, men desto mer oroande.</p>

    <p>I en artikel på DN Debatt (3/2) skriver företrädare för Myndigheten för samhällsskydd och beredskap, Skolverket och Statens medieråd att det aldrig tidigare har varit så angeläget att svenska elever får goda kunskaper i källkritik som nu.  Sociala medier och internet har gett oss nya sätt att kommunicera och söka fakta, men samtidigt också blivit arenor för dem som vill sprida falska nyheter och propaganda. Utvecklingen beskrivs som en utmaning för ett demokratiskt samhälle och som särskilt aktuell mot bakgrund av det försämrade säkerhetspolitiska läget: "Förmågan till källkritik handlar i förlängningen om hela Sveriges säkerhet.”</p>

    <p>På torsdagen presenterade regeringen första steget för att höja den digitala nivån i skolan. I höst införs nya skrivningar i styrdokument och sedan har skolorna ett år på sig att börja följa de nya riktlinjerna som innehåller en rad olika punkter.</p>

    <p>Programmering ska ingå i flera olika ämnen redan från första klass, för att eleverna ska förstå hur den digitala världen är uppbyggd.</p>

    <p>En stor del av förslagen avser också att på olika sätt öka elevernas förståelse för hur digitaliseringen påverkar samhället, inte minst genom ett ökat fokus på digital källkritik. Där ingår att kunna värdera källor och ifrågasätta information, men också att förstå hur algoritmer skapar så kallade ekokammare där alla tycker lika och vad det får för konsekvenser för hur vi uppfattar världen.</p>

    <p>Och det är verkligen hög tid att skärpningarna införs. Skolverkets rapport ”IT-användning och IT-kompetens i skolan” från förra året visar att var fjärde grundskollärare inte arbetar alls med att utveckla elevernas källkritiska förmåga på nätet. 44 procent av grundskollärarna anser att de är i behov av kompetensutveckling inom digital källkritik.</p>

    <p>Och inte är det mycket bättre för nyutexaminerade lärare. När Statens medieråd år 2014 granskade lärarutbildningarna hade bara 3 av 24 lärosäten lokala examinationsmål som berörde digital källkritik. I Lärarnas tidning (28/2) berättar Ulf Dalquist som är forskningsansvarig och omvärldsanalytiker på Statens medieråd att bara något ytterligare lärosäte har tillkommit sedan dess. En lärarstudent vid Stockholms universitet berättar i samma artikel att de inte talat om digital källkritik alls under utbildningen. ”Jag hade turen att erbjudas en kurs i biblioteket där de gick igenom lite olika källor, men det är allt.”</p>

    <p>Ett annat orosmoment är de senaste årens diskussioner om bristande förkunskaper hos lärarstudenter. Som didaktiklektorn Thomas Nygren konstaterar (Lärarnas tidning 2/3) måste man känna till världen och förstå hur saker och ting hänger ihop för att över huvud taget kunna aktivera den kritiska blicken: "Eleverna kan till exempel inte se om något är högerextremt om de inte vet hur högerextremism ser ut."</p>

    <p>Med tanke på vad bristen på källkritik redan bidragit till i andra länder måste det komma en förändring, och det snart. Regeringens aviserade åtgärder måste leva upp till de vackra orden om att "utveckla ett kritiskt och ansvarsfullt förhållningssätt". Som gymnasieminister Anna Ekström själv sa till Lärarnas tidning under presskonferensen: ”Det är lätt att skriva sådana här ändringar i en läroplan i Stockholm, det svåra är att se till att de genomförs på ett bra sätt i alla klassrum.”</p>
  </div>
  <div class="bd">
    <h1>Imponerande återkomst av Henrik Berggren</h1>
    <p>POP Ryktena om ett soloalbum från Henrik Berggren började gå redan innan Broder Daniel officiellt upplöstes 2008. För två år sedan bekräftade sångaren och låtskrivaren att det verkligen skulle bli en skiva och i fjol blev det känt att den höll på att spelas in.</p>
    <p>Ändå är det nästan svårt att tro att det är sant när första singeln nu väl kommer ut.
    Den sortens mytbildning finns det runt Henrik Berggren. Han omgärdas alltjämt av ett skimmer som är unikt inom svensk musik.</p>
    <p>Och det kommer säkerligen inte att mattas av det minsta av ”To my brother, Johnny”, det första nya stycket musik från det här hållet sedan sista Broder Daniel-albumet ”Cruel town” släpptes för 14 år sedan.
    Att Broder Daniel var den sortens band som inte skulle finnas för evigt var givet från början. Som Henrik Berggren uttrycker det i det lika öppenhjärtiga som gripande pressmeddelandet om singeln:</p>

    <p>”Under Broder Daniels hela existens hade bandet ingen egentlig framtid. Bandet var alltid på gränsen till upplösning, kaos var dess sammanhållande motto, och skönhet. Framtiden var en vägg som rusade mot en och som man skulle krascha in i förr eller senare. Och då var kanske livet slut.”</p>

    <p>Broder Daniels uttryck satt så intimt ihop med ungdomlig desperation att det kändes omöjligt att ta vidare till andra sidan 40-årsstrecket. Ändå är det precis det som Berggren lyckas göra på ”To my brother, Johnny”.
    Med produktion av Håkan Hellström-bekante Charlie Storm och med Broder Daniel-medlemmarna Theodor Jensen på bas och Lars Malmros på trummor går både Berggren och soundet att känna igen på en millisekund. Här finns samma slags stukade ståtlighet som i ”Shoreline” och When we were winning”. Stora, mörka känslor men som alltid med en romantiskt bultande atmosfär av hopp.</p>
    <p>Berggren sjunger kanske rent av bättre än någonsin. Om priset man som vuxen får betala för att ha levt sitt liv som en outsider vid sidan av konventionerna. Det här är en låt om hur åren går och chanserna försvinner och världen förändras omkring en, så till den grad att man till slut får av en känsla av overklighet. Tillvaron upplevs plötsligt från åskådarplats.</p>
    <p>Artisten som byggde sin självbild på att göra uppror mot sin borgerliga uppväxt i Västra Frölunda kan som 42-åring inte längre förstå var den där meningslösheten som drabbade i tonåren egentligen kom från, när allt var enklare och alla åren fortfarande låg framför honom. Hur kunde han hamna här?</p>

    <p>”Can you hear me, Johnny?/Shadows close in on me/How did I get so messed up?/On myself I guess I gave up/But, Johnny, don’t be sorry/The evening lights shine so fine”</p>

    <p>Sedvanligt målar Berggren dramatiskt med sitt mörker men som i så många Broder Daniel-klassiker tvinnas orden och musiken ihop till något som i all sin majestätiska melankoli mer än något annat kan beskrivas som stärkande.
    ”To my brother, Johnny” är en imponerande återkomst. Och ett redan framemotsett album blev med ens väldigt mycket mer efterlängtat.</p>
  </div>






  </body>
</html>
